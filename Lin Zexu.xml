<?xml version="1.0" encoding="UTF-8"?><?xml-model href="https://tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-stylesheet type="text/css" href="https://cwrc.ca/templates/css/tei.css"?><TEI xmlns="http://www.tei-c.org/ns/1.0" xmlns:rdf="http://www.w3.org/1999/02/22-rdf-syntax-ns#">
	<teiHeader><fileDesc>
			<titleStmt>
				<title>Lin Zexu: Brief an Königin Victoria über den Opiumhandel (1839)</title>
				<author>Lin Zexu林则徐</author>
				<author>Deng Tingzhen邓廷桢</author>
				<author>Guaerjia Yiliang 瓜尔佳怡良</author>
				<respStmt>
					<resp>Translation</resp>
					<name>Jonas Schmid</name>
				</respStmt>
				<respStmt>
					<resp>Annotation</resp>
					<name>Tilen Zupan</name>
				</respStmt>
			</titleStmt>
			<publicationStmt>
				<p/>
			</publicationStmt>
			<sourceDesc>
				<msDesc>
					<msIdentifier>
						<country>China</country>
						<settlement>Beijing</settlement>
						<repository>First Historical Archives of China 中国第一历史档案馆 </repository>
						<idno>Unknown</idno>
					</msIdentifier>
					<head>
						<title>致英国国王檄谕底稿</title>
						<title type="translated">Entwurf für eine kaiserliche Verlautbarung an die Herrscherin Englands</title>
						<origDate>03.08.1839</origDate>	
					</head>
					<msContents>
						<msItem>
						<title>致英国国王檄谕底稿</title>
						<title type="translated">Entwurf für eine kaiserliche Verlautbarung an die Herrscherin Englands</title>
						<author>Lin Zexu林则徐</author>
						<author>Deng Tingzhen邓廷桢</author>
						<author>Guaerjia Yiliang 瓜尔佳怡良</author>
						<textLang>mainLang="zh-tw" </textLang>
						</msItem>
					</msContents>
					<physDesc>
						<objectDesc>
						<p>A letter</p>
						</objectDesc>
 					</physDesc>
				</msDesc>
				<bibl>
					<title>鴉片戰爭檔案史料. 卷 1.</title>
					<title type="translated"> First Opium War Archival Historical Material Volume 1</title>
					<author>First Historical Archives of China 中国第一历史档案馆</author>
					<date>1992</date>
					<pubPlace>天津</pubPlace>
					<pubPlace>Tianjin</pubPlace>
					<publisher>Tianjin Ancient Works Publishing House 天津古籍出版社</publisher>
					<biblScope>643-646</biblScope>
				</bibl>
			</sourceDesc>
		</fileDesc><xenoData><rdf:RDF xmlns:rdf="http://www.w3.org/1999/02/22-rdf-syntax-ns#" xmlns:rdfs="http://www.w3.org/2000/01/rdf-schema#" xmlns:as="http://www.w3.org/ns/activitystreams#" xmlns:cwrc="http://sparql.cwrc.ca/ontologies/cwrc#" xmlns:dc="http://purl.org/dc/elements/1.1/" xmlns:dcterms="http://purl.org/dc/terms/" xmlns:foaf="http://xmlns.com/foaf/0.1/" xmlns:geo="http://www.geonames.org/ontology#" xmlns:oa="http://www.w3.org/ns/oa#" xmlns:schema="http://schema.org/" xmlns:xsd="http://www.w3.org/2001/XMLSchema#" xmlns:fabio="https://purl.org/spar/fabio#" xmlns:bf="http://www.openlinksw.com/schemas/bif#" xmlns:cito="https://sparontologies.github.io/cito/current/cito.html#" xmlns:org="http://www.w3.org/ns/org#"/></xenoData></teiHeader>
	<text>
		<body>
			<div>
				<p>谨拟颁发檄谕𠸄咭唎国王底稿恭候钦定。为照会事：洪惟我大皇帝抚绥中外，一视同仁，利则与天下公之，害则为天下去之，盖以天地之心为心也。贵国王累世相传，皆称恭顺，观历次进贡表文云，凡本国人到中国贸易，均蒙大皇帝一 体公平恩待等语。窃喜贵国王深明大又，感激天恩,是以天朝柔远绥怀，倍加优礼，贸易之利垂二百年，该国所由以富庶称者，赖有此 也。惟是通商已久，众夷良莠不齐,遂有夹带鸦片，诱惑华民，以致毒流各省者。似此但知利己，不顾害人，乃天理所不容，人情所共愤。大皇帝闻而震怒，特遣本大臣来至广东，与本总督部堂、巡抚部院会同查办。凡内地民人贩鸦片、食鸦片者，皆应处死，若追究夷人历年贩卖之罪，就其贻害深而攫利重，本为法所当诛。惟念众夷尚知悔罪乞诚，将建船鸦片二万二百八十三箱，由领事官义律禀请缴收，全行毁化。叠经本大臣等据实具奏，幸蒙大皇帝格外施恩，以自首者情尚可原，姑宽免罪。再犯者法难屡贷，立定新章，涼贵国王向化倾心，定能谕令众夷，兢兢奉法。但必晓以利害，乃知王朝法度，断不可以不懷遵也。 查该国距内地六七万里，而夷船争来贸易者，为获利之厚故耳。以中国之利利外夷，是夷人所获之厚利，皆从华民分去，岂有反以毒物害华民之理。即夷人未必有心为害，而贪利之极，不顾害人，试问天良安在？闻该国禁食鸦片甚严，是固明知鸦片之为害也，既不使为害于该国，则他国尚不可移害，况中国乎？中国所行于外国者，无非利人之物,利于食，利于用，并利于转卖，皆利也。中国曾 有一物为害外国否？况如茶叶大黄，外国所不可一日无也,中国若 靳其利而不恤其害，则夷人何以为生。又外国之呢羽哗叽，非得中国丝斤，不能成织，若中国亦靳其利，夷人何利可图？其余食物自糖料姜桂而外，用物自绸缎磁器而外，外国所必需者，曷可胜数。 而外来之物，皆不过以供玩好，可有可无，既非中国要需，何难闭关绝市。乃天朝于茶丝诸货悉任其贩运流通，绝不靳惜，无他，利与天下公之也。该国带去内地货物，不特自资食用，且得以分售各国，获利三倍，即不卖鸦片，而其三倍之利自在，何忍更以害人之物，恣无厌之求乎。设使别国有人贩鸦片至嘆国，诱人买食，当亦 贵国王所深恶而痛绝也。向闻贵国王存心仁厚，自不肯以己所不欲者施之于人。并闻来粤之船，皆经颁给条约，有不许携带禁物之语，是贵国王之政令本属严明，只因商船众多，前此或未觉察。今既行文照会，明知天朝禁令之严，定必使之不敢再犯。且闻贵国王所都之囒噸及嘶噶蘭、噯𠹹等处，本皆不产鸦片。惟所辖印度地方，如𠵼啊啦、𠼦噠啦薩、𠵼嘪、叭噠拏默、拏嘛爾窪数处，连山栽种，开地制造，累月经年，以厚 其毒，臭秽上达，天怒神恫。贵国王诚能于此等处拔尽根株,尽锄其 地，改种五谷,有敢再图种造鸦片者，重治其罪，此真兴利除害之大仁政，天所祐而神所福，延年寿，长子孙，必在此举矣。至夷商来至内地，饮食居处，无非天朝之恩膏，积聚丰盈，无非天朝之乐利。其在该国之日犹少，而在粤东之日转多，弼教明刑， 古今通义。譬如别国人到嘆国贸易，尚须遵𠸄国法度，况天朝乎？今定华民之例，卖鸦片者死，食者亦死。试思夷人若无鸦片带来，则华民何由转卖，何由吸食？是奸夷实陷华民于死，岂能独予以 生.彼害人一命者，尚须以命抵之,况鸦片之害人，岂止一命已乎？故新例于带鸦片来内地之夷人定以斩绞之罪，所谓为天下去害者此也。复查本年二月间，据该国领事义律以鸦片禁令森严，禀求宽限，凡印度港脚属地请限五月，𠸄国本地请限十月，然后即以新例遵行等语。今本大臣等奏蒙大皇帝格外天恩，倍加体恤，凡在一年 六个月之内误带鸦片，但能自首全缴者，免其治罪。若过此限期仍有带来，则是明知故犯，即行正法，断不宽宥，可谓仁之至义之尽矣。我天朝君临万国，尽有不测神威，然不忍不教而诛，故特明宣定例。该国夷商欲图长久贸易，必当慷遵宪典，将鸦片永断来源， 切勿以身试法。王其诘奸除慝，以保乂尔有邦，益昭恭顺之忱，共享太平之福。幸甚幸甚。接到此文之后，即将杜绝鸦片缘由速行移复，切勿诿延。须至照会者。道光十九年七月十九日奉朱批：得体周到。钦此。</p></div>
		</body>
	</text>
</TEI>